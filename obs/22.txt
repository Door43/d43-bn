====== 22. যোহনের জন্ম ======

{{https://api.unfoldingword.org/obs/jpg/1/en/360px/obs-en-22-01.jpg?direct&}}

অতীতে, ঈশ্বর তার লোকেদের মাধমে, তার স্বর্গদূতদের দ্বারা আর ভাববাদীদের দ্বারা কথা বলেছেন৷ কিন্তু তখন প্রায় ৪০০ বছর পেরিয়ে গিয়েছিল যখন তিনি তাদের সাথে কোনো কথা বলেননি৷ হঠাৎ ঈশ্বরের এক দূত ঈশ্বরের এক সংবাদ নিয়ে এক বৃদ্ধ যাজকের কাছে এলো যার নাম ছিল সখরিয়৷ সখরিয় ও তার স্ত্রী ইলীশাবেত ভক্তিশীল মানুষ ছিলেন, কিন্তু তারা কোনো সন্তান জন্মাবার জন্য সক্ষম ছিলেন না৷

{{https://api.unfoldingword.org/obs/jpg/1/en/360px/obs-en-22-02.jpg?direct&}}

স্বর্গদূত সখরিয়কে বললেন, “তোমার স্ত্রী একটি সন্তান জন্মাবেন৷ তুমি তার নাম রেখো যোহন৷ তিনি পবিত্র আত্মায় পরিপূর্ণ হবেন, আর খ্রীষ্টের জন্য পথ প্রস্তুত করবেন!” সখরিয় উত্তর দেন, “সন্তান জন্মাবার জন্য আমার স্ত্রী আর আমি খুবিই বৃদ্ধ! আমি কি করে জানব যে এ সকল ঘটবে?”

{{https://api.unfoldingword.org/obs/jpg/1/en/360px/obs-en-22-03.jpg?direct&}}

সর্গদুত সখরিয়কে উত্তর দেন, “আমাকে ঈশ্বর পাঠিয়েছেন তোমাকে এই সুখবর দেওয়ার জন্য৷ যেহেতু তুমি আমায় বিশ্বাস করলে না, তাই শিশুটির জন্ম পর্যন্ত তুমি কথা বলতে পারবে না৷” তক্ষনাৎই , সখরিয় আর কথা বলতে পারলেন না৷ তারপর সখরিয়কে ছেড়ে স্বর্গদূত চলে গেলেন৷ এর পর, সখরিয় বাড়ি ফিরে এলেন আর পরে তার স্ত্রী গর্ভবতী হলেন৷

{{https://api.unfoldingword.org/obs/jpg/1/en/360px/obs-en-22-04.jpg?direct&}}

যখন ইলীশাবেতের গর্ভ ছয় মাস হল, সেই স্বর্গদূত ইলীশাবেতের আত্মীয় মরিয়মের কাছে আভির্ভূত হলেন৷ তিনি এক কুমারী ছিলেন আর যোষেফ নামক এক ব্যক্তির সাথে বিবাহের জন্য বাগদত্তা ছিলেন৷ স্বর্গদূত বললেন, “তুমি গর্ভবতী হবে আর একটি পুত্র সন্তানের জন্ম দেবে৷ তুমি তার নাম যীশু রেখো৷ তিনি মহান ঈশ্বর সদাপ্রভুর পুত্র হবেন আর চিরকাল রাজত্ব করবেন৷

{{https://api.unfoldingword.org/obs/jpg/1/en/360px/obs-en-22-05.jpg?direct&}}

মরিয়ম উত্তর দিলেন, “এ কি করে সম্ভব, আমি যে একজন কুমারী?” তারপর স্বর্গদূত বর্ণনা দেন, “পবিত্র আত্মা তোমার উপর আসবেন আর সদাপ্রভুর পরাক্রম তোমার উপর ছায়া করবে৷ অতএব সেই শিশুটি হবেন, ঈশ্বরের পুত্র৷” মরিয়ম স্বর্গদূতের কথা গ্রহণ ও বিশ্বাস করলেন৷

{{https://api.unfoldingword.org/obs/jpg/1/en/360px/obs-en-22-06.jpg?direct&}}

মরিয়ম স্বর্গদূতের সাথে কথা বলার পরই, তিনি ইলীশাবেতের সাথে দেখা করতে চলে যান৷ যে ক্ষণে ইলীশাবেত মরিয়মের মঙ্গলবাদ শুনলেন, ইলীশাবেতের গর্ভের শিশুটি লাফিয়ে উঠল৷ ঈশ্বর তাদের জন্য কি করেছেন সে বিষয়ে সেই স্ত্রীলোকেরা একত্র মিলে আনন্দ করল৷ তিন মাস মরিয়ম ইলীশাবেতের কাছে থেকে, মরিয়ম ঘরে ফিরলেন৷

{{https://api.unfoldingword.org/obs/jpg/1/en/360px/obs-en-22-07.jpg?direct&}}

ইলীশাবেত তার শিশুটিকে জন্ম দেওয়ার পর, সখরিয় ও ইলীশাবেত শিশুটির নাম যোহন রাখলেন, যেমনটি স্বর্গদূত আদেশ দিয়েছিলেন৷ তারপর ঈশ্বর সখরিয়ের বাণী ফিরিয়ে দেন৷ সখরিয় বললেন, “ঈশ্বরের স্তুতি হোক, কেননা তিনি তার লোকেদের স্বরণ করেছেন! হে আমার পুত্র, তুমি সর্বশক্তিমান ঈশ্বর সদাপ্রভুর ভাববাদী হবে যে লোকেদের বলবে যে তারা কি করে তাদের পাপ থেকে রক্ষা পেতে পারে!”

//একটি বাইবেল কাহিনী: নেওয়া হয়েছে: Luke 1//
