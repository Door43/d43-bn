====== 39. যীশুকে যাঁচাই করা হয় ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

এ ছিল মধ্যরাত৷  সৈন্যরা যীশুকে মহাযাজকের ঘরে নিয়ে গেল যেন মহাযাজক তাকে প্রশ্ন করতে পারেন৷ পিতর দুরে থেকে তাদের পিছন নিল৷  যখন যীশুকে ঘরের মধ্যে নিয়ে যাওয়া হল, তখন পিতর বাইরেই থাকলো আর আগুনের পাশে বসে নিজেকে গরম করছিলেন৷

{{https://api.unfoldingword.org/obs/jpg/1/en/360px/obs-en-39-02.jpg?direct&}}

ঘরের মধ্যে, ইহুদি নেতারা যীশুর বিচার করছিলেন৷ তারা বহু মিথ্যেবাদী সাক্ষী যোগার করেছিল যারা তার সম্বন্ধে মিথ্যে অপবাদ দিল৷ যাইহোক, তাদের বলা কথা গুলো একেঅপরের সাথে মেল খায়নি, তাই ইহুদি নেতারা তাকে দোষী প্রমান করতে পারল না৷ যীশু কিছুই বললেন না৷

{{https://api.unfoldingword.org/obs/jpg/1/en/360px/obs-en-39-03.jpg?direct&}}

অন্তিমে, মহাযাজক যীশুর দিকে সরাসরি দেখলেন আর বললেন, “আমাদের বল, তুমিই কি খ্রীষ্ট, জীবিত ঈশ্বরের পুত্র?”

{{https://api.unfoldingword.org/obs/jpg/1/en/360px/obs-en-39-04.jpg?direct&}}

যীশু বললেন, “আমিই সে, আর তোমরা আমাকে ঈশ্বরের সাথে বসে থাকতে আর স্বর্গ থেকে আসতে দেখবে৷”  মহাযাজক রেগে নিজের কাপড় ছিড়লেন আর অন্য ধার্মিক নেতাদের চিৎকার করে বললেন, “আমাদের আর কোনো সাক্ষীর প্রয়োজন নেই! তোমরা সকলে শুনেছ তাকে বলতে যে সে হল ঈশ্বরের পুত্র৷ তোমাদের বিচার কি?”

{{https://api.unfoldingword.org/obs/jpg/1/en/360px/obs-en-39-05.jpg?direct&}}

ইহুদি নেতা সকল মহাযাজককে উত্তর দিল, “সে মৃত্যুর যোগ্য!” তারপর তারা যীশুর চোখ বেঁধে দিল, তাকে আঘাত করল, তার উপর থুথু ফেলল আর তার ঠাট্টা উড়াল৷

{{https://api.unfoldingword.org/obs/jpg/1/en/360px/obs-en-39-06.jpg?direct&}}

পিতর যখন ঘরের বাইরে অপেক্ষা করছিল, তখন একটি চাকর মেয়ে তাকে দেখল আর তাকে বলল, “তুমিও তো যীশুর সাথে ছিলে!” পিতর অস্বীকার করলেন৷ পরে, আর একটি মেয়ে একই কথা বলল, আর পিতর আবার তা অস্বীকার করলেন৷ অন্তিমে, লোকেরা বলল, “আমরা জানি যে তুমি যীশুর সাথে ছিলে কেননা তোমরা দুজনেই গালীল প্রদেশের৷”

{{https://api.unfoldingword.org/obs/jpg/1/en/360px/obs-en-39-07.jpg?direct&}}

তখন পিতর ভূমিতে বসে পড়লেন আর বললেন, “ঈশ্বর আমাকে অভিশপ্ত করুক যদি আমি সেই লোকটিকে চিনে থাকি!”  তক্ষনাৎ, একটি মোরগ ডেকে উঠল, আর যীশু ঘুরে দাড়ালেন আর পিতরের দিকে তাকালেন৷

{{https://api.unfoldingword.org/obs/jpg/1/en/360px/obs-en-39-08.jpg?direct&}}

পিতর দুরে চলে গেলেন আর খুব কাঁদলেন৷ সে সময়ই, প্রতারক যিহুদা, দেখল যে ইহুদি নেতারা যীশুর মৃত্যুর আদেশ দিয়েছে৷  যিহুদা দুঃখিত হল আর দুরে চলে গেল আর নিজেকে মেরে ফেলল৷

{{https://api.unfoldingword.org/obs/jpg/1/en/360px/obs-en-39-09.jpg?direct&}}

আগামী দিনের খুব ভোরে, ইহুদি নেতারা যীশুকে রোমান রাজ্যপাল, পীলাতের কাছে নিয়ে এলো৷  তারা আশা করেছিল যে পীলাত যীশুকে দোষী সাব্যস্ত করবে আর তাকে মৃত্যু দন্ড দেবেন৷ পীলাত যীশুকে জিজ্ঞাসা করলেন, “আপনি কি ইহুদিদের রাজা?”

{{https://api.unfoldingword.org/obs/jpg/1/en/360px/obs-en-39-10.jpg?direct&}}

যীশু উত্তর দিলেন, “আপনিই বললেন, কিন্তু আমার রাজ্য পৃথিবীর সাম্রাজ্যের মত নয়৷  যদি তেমন হত, তাহলে আমার চাকরেরা আমার হয়ে লড়ত৷  আমি পৃথিবীতে ঈশ্বরের সত্য প্রকাশ করতে এসেছি৷ প্রত্যেকে যারা সত্যকে ভালবাসে সে আমার কথা শুনবে৷ পীলাত প্রশ্ন করলেন, “সত্য কি?”

{{https://api.unfoldingword.org/obs/jpg/1/en/360px/obs-en-39-11.jpg?direct&}}

যীশুর সাথে কথা বলার পর, পীলাত ভিড়ের কাছে গেলেন আর বললেন, “আমি এই ব্যক্তির মধ্যে কোনও দোষ পাইনি৷” কিন্তু ইহুদি নেতারা আর ভিড় চিৎকার করল, “ওকে ক্রুশে দাও!” পীলাত উত্তর দিলেন, “কিন্তু ও যে নির্দোষ৷” কিন্তু তারা আরও জোরে চিৎকার করল৷ তারপর পীলাত তৃতীয়বার বললেন, “ও নির্দোষ!”

{{https://api.unfoldingword.org/obs/jpg/1/en/360px/obs-en-39-12.jpg?direct&}}

পীলাত ভয় পেলেন যে ভিড় কোনো বিদ্রোহ না করে বসে, তাই তিনি তার সৈন্যদের যীশুকে ক্রুশে দিতে বললেন৷ রোমান সৈন্যরা যীশুকে চাবুক মারল আর তাকে একটি রাজকীয় পোশাক আর কাটার তৈরী একটি মুকুট পরাল৷ তারপর তারা এই বলে তার ঠাট্টা উড়াল, “দেখো, ইহুদের রাজাকে!”

//একটি বাইবেল কাহিনী//: //নেওয়া হয়েছে////- ////মথি ////২৬////:////৫৭////-////২৭////:////২৬////; ////মার্ক ////১৪////:////৫৩////-////১৫////:////১৫////; ////লুক ////২২////:////৫৪////-////২৩////:////২৫////; ////যোহন ////১৮////:////১২////-////১৯////:////১৬//
